ladino: |
  Para ken demando resefta de borekas;
  Se toma una mesura de margarina. La margarina se derrite enriva el gaz.
  Se toma el karar ke toma la margarina una mezura de azete una mezura de agua,
  un poko de sal, una kucharika de kafe de agro i el karar ke toma de arina.
  Kuando se aze la masa se mete al frijider por a lo manko 24 oras. Dospues se
  toma la masa se aze pedasikos no muy chikos se avre la masa kon la mano i se
  mete el gomo. Se da forma de borekitas se pasa lo amariyo del guevo i un
  poko de kezo rayado. Yo las ago las borekas, las apronto i las meto al
  frizer por a lo manko kinze diyas
  El gomo se aze de lo ke se dezeya. kon kezo patata i guevo o de berendjena o
  de espinaka.
source: Sara Halfon Inbar, LK


